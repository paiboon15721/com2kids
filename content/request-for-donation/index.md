---
title: 'ขอรับบริจาค'
date: 2019-09-08T17:44:16+07:00
draft: false
type: request-for-donation
menu:
  main:
    weight: 50
---

ข้อมูลส่วนนี้ เขียนขึ้นมาเพื่อให้ผู้ที่ประสงค์จะขอรับบริจาคเครื่องคอมพิวเตอร์ได้ทราบถึงวิธีการปฏิบัติว่าจะต้องทำอย่างไร ก่อนอื่นขอให้เข้าใจก่อนว่า <b class="text-primary">"โครงการคอมพิวเตอร์มือสองเพื่อน้องในชนบท"</b> นี้ ซึ่งต่อไปนี้จะใช้คำว่า "เรา" เป็นเพียงกลุ่มคนที่พอจะมีความรู้ด้านคอมพิวเตอร์และประสงค์จะแบ่งปันสิ่งดีๆ ในด้านที่เรามีความรู้ให้กับสังคม เราไม่ได้เป็นมูลนิธิหรือองค์กรใด ๆ ฉะนั้นการติดต่อกับเราจะเป็นไปอย่างเรียบง่ายกันเอง

เรารับบริจาคเครื่องคอมพิวเตอร์หรือชิ้นส่วนมาจากผู้ที่ประสงค์จะแบ่งปันเช่นเดียวกันกับเรา อาสาสมัครและนักศึกษาช่วยกันซ่อมประกอบให้มันมีคุณสมบัติเพียงพอต่อการติดตั้งระบบปฎิบัติการลีนุกซ์ที่ชื่อ Zorin OS ได้ แล้วก็บริจาคให้กับที่ ๆ เหมาะสม ซึ่งเริ่มแรกคือโรงเรียนที่ขาดแคลน

เรามีข้อแม้ว่าจะต้องมีอาจารย์ที่พร้อมจะมาเรียนรู้การดูแลเครื่องคอมพิวเตอร์กับเราอย่างน้อยหนึ่งท่านเพื่อให้มั่นใจว่าเครืองคอมพิวเตอร์ที่เราส่งมอบไปจะใช้งานได้อย่างต่อเนื่องเป็นระยะเวลาพอสมควร เราส่งมอบเครื่องให้ในจำนวนที่เหมาะสมโดยพิจารณาจากจำนวนเฉลี่ยของนักเรียนต่อชั้นเรียน เพื่อที่จะได้เป็นการกระจายโอกาสให้ได้มากที่สุด และที่สำคัญเราไปติดตั้งระบบเครือข่ายให้ถึงที่เพื่อน้องๆ จะเข้าถึงอินเทอร์เน็ตได้ด้วยครับ

<b class="text-danger">
\*\* สำหรับโรงเรียนที่ขาดแคลนเท่านั้น
</b>

## วิธีการ

1. โรงเรียนแจ้งข้อมูลพื้นฐาน
2. นัดหมายกันกับเรา
3. สรุปกันได้ โรงเรียนเตรียมเรื่องโต๊ะ ปลั๊กไฟ สายดิน แล้วเราเจอกันในวันที่นัดหมาย (รบกวนเตรียมอาหาร ที่นอนให้ทีมงานด้วยครับ)

#### ข้อมูลที่ต้องแจ้งให้เราทราบ คือข้อมูลพื้นฐานของหน่วยงานประกอบด้วย

1. ชื่อและที่อยู่สถานศึกษา
2. ระดับการจัดการเรียนการสอน
3. จำนวนครูและนักเรียน
4. จำนวนเครื่องคอมพิวเตอร์ที่มีอยู่
5. อาจารย์ผู้ประสานงาน และหมายเลขติดต่อกลับ/อีเมล์

<b class="text-danger">
\*\* กรุณาคลิกปุ่ม "ฉันอ่านแล้ว" ด้านล่าง เพื่อกรอกแบบฟอร์มบันทึกข้อมูลความต้องการคอมพิวเตอร์ของโรงเรียนท่าน แล้วเราจะติดต่อกลับโดยเร็วที่สุดครับ
</b>
